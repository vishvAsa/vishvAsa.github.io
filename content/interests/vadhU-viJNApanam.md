+++
title = "वधू-विज्ञापनम्"
+++

(Short URL - https://rebrand.ly/vadhU )  
(२०३०-वर्ष-परिसरे प्रचारार्थं रचितोऽयम् प्राग्-लेखः। )

द्वाभ्याम् अ-साधारण-वराभ्याम् असाधारणे वधू अन्विष्येते -  
सत्-समृद्ध-**प्रजा**-प्रधानाय **गृह-मेधाय**।  
अखिलम् पठित्वा [सम्पर्कोऽत्र विधेयः](/intro/contact/)।

_______________________________________
_______________________________________

## वर-परिचयः
२०१५ इति वर्षे **ऽमेरिका**-सङ्घटित-राज्ये जातः **सुप्रत्ययः**,  
२०१९ वर्षे तत्रैव जातश् च **वज्रयुध्मः**।  

### कुलादि
हॆब्बार्-श्रीवैष्णवस्य श्रीवत्स-गोत्रस्य विश्वासस्य वासुकि-सुतस्य, अगस्त्य-गोत्रोद्भवायाः श्रुत्याश् च पुत्रौ।  
कर्णाटेषु कल्याणपुर्यां (**बॆङ्गळूरु**-नगरे) वर्धितौ। 

### संस्कारः, शिक्षा
आजन्म-**संस्कृत**-भाषिणौ, अल्पे हि वयसि **सूपनीतौ**।  
काञ्ची-ताताचार्य-कुलानुगृहीत--श्रीवैष्णव-**पञ्च-संस्कार**-समन्वितौ।  
भगवत्-सेवोचित-कलासु **गीत-नृत्य-जप-होमादिषु** सुशिक्षितौ।  
पाकोऽपीषज् ज्ञातः।   
ब्रह्मचर्ये नित्य-**समिद्-आधान-सन्ध्यावन्दन**--देव-ब्रह्म-पितृ-यज्ञ--तर्पणादि-परौ।  
**एकादशीसु** सकृद्-भुक्त्य्-अवलम्बिनाव् उपवसतः।  
सदैव प्रायेण **शिखोपवीतोत्तरीय**-वेष्टि-तिलक-कुण्डलादि-भूषितौ - क्रीडापत्-कालान् विहाय।  
कासाञ्चन देवतानां **मन्त्रोपासनम्** अपि कुरुतः। 

"**नापणीयम् अश्नीयाद्**" इत्य्-आद्य्-आदेशान् अस्साम-राजस्थान-प्रभृति--दूर-देश-यात्रास्व् अपि पालयतः।  
पलाण्डु-लशुनादि-निषिद्धान् वर्जयतः।  
(किञ्चाण्डानि खादतः पुष्ट्यै - यान्य् अस्मन्-मते ऽनिषिद्धानि।)  
(आपदि त्व् अनियमः।)  

तैत्तिरीय-शाखाया **आपस्तम्ब-गृह्य-धर्म-सूत्रानुयायिनौ**।  
तत्र सव्रतं काण्डशो स्व-शाखायां वेदाध्ययन-संस्कार-सम्पन्नौ।  
किञ्च प्रसिद्ध-मन्त्रान् अन्तरा -  
उप-उञ्चाशत्सु **सामसु** शिक्षितौ।  
भागवत-शास्त्रेषु कतिपय-काव्येषु च प्रवेशवन्तौ।  

### लौकिक-विद्याः
किञ्च - **नाधुनिक-विज्ञानम् अवगणयतः** -  
"(प्रत्यक्षादिभिर्) अप्राप्ते शास्त्रम् अर्थवत्" इत्य् उक्तया रीत्या,  
यथापेक्षं स्वीयान् **मताचारादीन् परिष्कुरुतः**, यथा स्फुटम् अत्र [सङ्कल्प-वचने](/kalpAntaram/vishvAsaH/kriyA-nishchayaH/tAtkAlika-saMskAraH/manaH/sankalpaH.md)।  
तत्-पितुर् दर्शन-विशेषः [पृष्ठान्तरे](https://rebrand.ly/vaishvAsam) लभ्यते ।

उभाव् अपि **कन्नड-द्राविड-हिन्द्य्-आङ्ग्ल**-भाषाभिज्ञौ।  
सुप्रत्ययस् तु **स्पानीय-तॆलुगु**-भाषे ऽपि वेत्त्ति।  

**विज्ञाने, गणिते, इतिहासे, सङ्गणकादि**-यन्त्र-प्रयोगे च तज्-ज्ञौ।  
**न शालां प्रेषिताव्** अपि साङ्गणकाभियान्त्रिक-तज्ञेन पित्रा,  
जीव-शास्त्र-विज्ञानिन्या च मात्रा शिक्षितौ।  
मरून्माद-प्रेतोन्माद-साम्योन्माद-नव्योन्माद--सर्व-मत-समतावादादिषु  
**मानसिक-रोगोचित-तिरस्कारं** क्वचित् सानुकम्पम् अपि बिभ्रतः।  
आधुनिकार्थिक-परिस्थित्यभिज्ञाव् अपि तन्-नश्वरतया सुपरिचितौ। 

शिक्षा-विस्तारोऽत्र - [सुप्रत्ययः](/notes/skills/education/home_school/india/case-snapshots/Sup/), [वज्रयुध्मः](/notes/skills/education/home_school/india/case-snapshots/Vaj/)। 

### स्वास्थ्यम्
बहिर्-अभ्यन्तर-**क्रीडा-पटू** - लौकिक-सज्-जन-सुतैस् सुखेन क्रीडतः।  
वज्रयुध्मस् त्व् २०२५ इति वर्षे ऽपरिचितेषु मित-भाषी।  
अल्प-व्रणेभ्यो न बिभ्यतो ऽपि न साहसातिशयदौर्भाग्य-भाजौ।  
**स्वस्थौ**, स्वास्थ्य-प्रियौ।  
हित-मित-भोजन--व्यायामादिषु सावधानौ। 

### सम्पत्तिः
यद्य् अपि ब्राह्मणानां **तपो विद्या** चैव प्रधानं धनम्  
भ्रष्टे लोके ऽर्थान्तरम् अपि चिन्तनीयम्।  
आभियान्त्रिकार्थिक-पौरोहित्यादि-सेवा-कलासु तज्-ज्ञाव् अपि  
**आर्थिक-स्वातन्त्र्य-भाजौ** भूरि-पैतृक-धनेन।  
उर्वर-कृषी-भूमिं (भारतेषु दक्षिणाभ्याले दूरे वा) रक्षिष्यतः।  
लौकिक-भागवतादि-**शास्त्र-रक्षा-प्रचार**-रूपां ब्राह्मणोचित-वृत्तिं हि प्रधानं मन्यतः। 

_______________________________________
_______________________________________

## वधू-गुणाः

### ध्येयम्
वधूः **गृहस्य लक्ष्मीः** स्यात्।  
त्र्य्-अम्बक-मखि-रचितायां [स्त्री-धर्म-पद्धताव्](/kalpAntaram/strI-dharma-paddhatiH/sarva-prastutiH/02_jIvat-patikA-dharmAntaram/01_sAdhAraNa-dharmAH) आश्वलायन-वचनम् **सद्-आचार-पूर्णम्** अनुसरेत् -

> **भक्तिं** श्वशुरयोः कुर्यात्  
पत्युश् चापि विशेषतः ।  
**धर्म**-कार्ये ऽनुकूलत्वम्  
**अर्थ**-कार्येऽपि संयमम् ॥  
प्रागल्भ्यं **काम**-कार्येषु  
शुचित्वं निज-विग्रहे ।  
मङ्गलं सततं पत्युः  
सततं **प्रिय-भाषणम्** ॥  
हरिद्रा-कज्जलं चैव  
सिन्दूरं **कुङ्कुमं** तथा ।  
कूर्पासकञ् च ताम्बूलं  
**मङ्गल्याभरणं** शुभम् ॥  
केश-संस्कार-**कबरी**-  
कर-कर्ण-विभूषणम् ।  
भर्तुर् आयुष्यम् इच्छन्ती  
दूषयेन् न पतिव्रता ॥

धार्मिक-**पत्यौ पारतन्त्र्यम्** अत्य्-अपेक्षितम्।  
नित्यं प्रातः **पतिं नमस्-कुर्यात्**, न वृथा तन्-नाम गृह्णीयात्।

#### सतां पक्षे पातः
पुनः, सुदृढं **भगवत्-परत्वं**, नाना-**रोग-ग्रस्त-लोक-तिरस्कारश्** च स्यात् (सद्-देवतान्तरस्यापि प्रीतौ नास्ति दोषः) -

> " अद्य प्रभृति हे लोका  
यूयं यूयं, वयं वयम् ।  
+++(स्वतन्त्र-)+++अर्थ-काम-परा यूयं  
**नारायण-परा वयम्** ॥"

ततः शुद्ध-वैदिक-विवाह-संस्कारात् परं तप्त-मुद्रा-धारणेन **वैष्णवी करिष्यते** वधूः।

### आचारः
**पत्या सह संस्कृतेन व्यवहर्तुम्** (तद्-अर्थ-शिक्षणात् परम् अपि वा) उत्सुका स्यात्।  
(वर-मात्रा पत्य्-अनुरोधेन विवाहात्-परं संस्कृत-सम्भाषणम् आश्रितम्।)

**वर-परिवार-जीवन-धाराम्** बहु मन्येत,  
**रजस्वला**-नियमादीन् **सद्-आचारान्** उचित-मात्रया सोत्साहम् अङ्गीकुर्याच् च।  
यथा - रजः-प्रादुर्भावाद् रात्रि-त्रयम् अन्-अत्य्-अगत्य-विषयेष्व् अभाषणम्, अपाकः, देव-कार्यादि-वर्जनम्।  
नित्यौपासन-वैश्वदेव-स्थालीपाकादौ सहकुर्यात्।

### शरीरम्
शारीरिकम् अपि **स्वास्थ्यम्** भूयात्।  
तत्-**परिवारे** बुद्धि-भावादिष्व् औन्नत्यं, कौशलं च दृश्येत -  
**आनुवंशिक-गुणा** अपत्येष्व् अपि खलूद्भवन्ति।  

**वयः** - वरापेक्षया कनीयसी स्यात्।  
लौकिक-नियमान् उपेक्ष्य रहसि योग्य-देशान्तरे वा विवाहः शक्यः  
(वरस्य षोडशे वर्षे यथा)।  

### जात्यादि
सत्-परिवार-वृद्धा ब्राह्मणी **ब्राह्मणी-प्राया** वा स्यात्।  
सापिण्ड्य-दोषाभावे **समान-गोत्रा** ऽप्य् अत्यन्त-सद्-वधू-दौर्लभ्ये स्वीकरिष्यते।

### वृत्तिः
**लौकिक-वृत्तिर् न निषिद्धा** -  
किन्तु, पति-परिवाराद्य्-आनुकूल्यस्यापेक्षया **गौणीति मन्येत**।  

## परीक्षा-प्रकारः
- वध्वा ऽखिलम् इदम् पठित्वा ऽवगत्य प्रस्तोतव्यः।  
- वधूवरौ मिलित्वा रामायणस्य +अयोध्याकाण्डम् पारायणरूपेण पठेताम् - यत्र गृहस्थाश्रम-समस्यादयः कैकयी-मन्थरादिभिः प्रकटिताः। 
