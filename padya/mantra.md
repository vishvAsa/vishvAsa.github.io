---
title: मन्त्र-बन्ध-यत्नः
---  


## कोऽयम्?

[![](https://i.imgur.com/gBBeUoH.jpg)  
](https://i.imgur.com/gBBeUoH.jpg)  
कालः \- २०१७ मार्गशीर्षमासः
नन


भार्गवाग्नेस् स्फुलिङ्गोऽयं पर्वतादौ दरे स्मये।  
ऋषेर्दृष्टौ कवेरुक्तौ योद्धृकायोपपादने॥  
विस्मये वृष्टिसन्ध्यादौ देवाभासे जने जने।  
मन्त्रे तन्त्रे सदाचारे पित्रादीनाम् ऋणे स्मृते॥  
अदास्ये धर्मनिष्ठायाम् अर्थे तृप्तौ च कौशले।  
अर्ध-जागृति-संस्लिष्ट-चित्र-कल्पानुसाधने॥    
अमानित्वे ऽप्यदम्भित्वे श्लाघात्यागे सुदूषणे।  
नृत्ये गीते तथा शिल्पे गन्धे पुष्पे मृदुस्पृशे॥    
एतेषु तुष्टिरद्धास्य रतौ पुत्राभिवर्धने।
आत्मज्ञानं स्थिरं ह्येवं दद्याद् देवी सरस्वती॥
कलहो जीवनस्याङ्गं लोकः शाठ्यं विना कथम्।
दुःखं दोषा भवेयुश् चेत्यव्यग्रो ऽव्याकुलो हसन्॥
सोत्साहस् सत्त्वसम्पन्नो ब्रह्माण्डाङ्गं च भावतः।
यथा भूयात् तथा च्छिन्नमस्ते देहि मतिं जने॥


## पञ्चसु महायज्ञेषु ऋणप्रज्ञा

कालः \- २०१६ आश्वयुजमासः  
वैश्वदेवे पञ्जमहायज्ञेषु च भावजागरणार्थम् -  
सूर्यं सन्ध्यां चन्द्रं तारा   
दृष्ट्वा दष्ट्वा पीत्वा गीत्वा।  
धर्म्यान् देवान् पूर्वान् प्राज्ञान्  
भूतमनुष्यान् के न नमेयुः॥  
"उपचित्रा (वृत्तरत्नाकरः)  
पञ्झटिका (छन्दोमञ्जरी)"  
[![](http://i.imgur.com/uwzjjop.jpg)](http://i.imgur.com/uwzjjop.jpg)



## औपासनाग्नि-ध्यानम्

कालः \- २०१६ सेप्टेम्बरमासः  
धर्मस्य मूर्तिः पितृभिः प्रदत्ता  
मुखं सुराणाञ्च विवाहसाक्षी।  
रक्षोघ्न एवाथ किमद्भुतं यत्  
न दम्पती त्वं हि गृहस्य केन्द्रम्॥

## लोकोत्तरा व्यापृतिः

[अत्रेक्षस्व](https://sites.google.com/site/vishvasvasuki/sahityakala/padyani/2013-14)।

## चमत्कार-मन्त्रः

कालः \- २०१४ डिसेम्बरमासः  
छन्दः \- अनुष्टुभ्



तृप्तिदायकभक्ष्याशे मुखे चमत्कृतिर् यथा।  
चमत्चमत्कृतिस् स्यान् मे रसिकस्य पुनर्पुनः॥

रसानन्दो भवेन्नूनं ब्रह्मानन्दसहोदरः।  
लोकोत्तरं विरक्तं मां तुष्टं पुष्टं करोत्ययम्॥

## वैराग्य-मन्त्रः

कालः \- २०१४ श्रावणमासः
छन्दः \- अनुष्टुभ्



रङ्गभूमावमुष्यां मे पिता भृत्यः पतिर्यथा।  
नैकानि तानि पात्राणि पात्रधारी त्वहं स्मृतः॥  


आसक्त्यतिशयो मा भूद् अनासक्तिस्तथैव च।  
पात्रे पात्रवतस् सक्तिः लीलावती भवेत् सदा॥



पात्राभिनयतो जातौ लाभनष्टौ न मामकौ।  
पात्रे पात्रवतो मा भूद् आलेपो मे कदाचन॥

## शरीरस्य मन्दिरत्वस्य स्मरणम्।

दिनम् - 8/31/2013  
छन्दः \- अनुष्टुभ्



संस्कृते हि शरीरे मे पुण्ड्रभूषितमन्दिरे।  
स्थापनं दैवतत्त्वानाम् स्वानुष्ठानैश्च पोषणम्॥



## परित्यक्तमन्त्राः।

विषयः \- वैराग्यम्।

कालः \- २०१३ द्वितीयार्धः

छन्दः \- अनुष्टुभ्



जगत्सर्वं महायन्त्रम् महाकालेन चोदितम्।  
तत्र लग्ने सदाचारैर् वैराग्यं सहजं मयि॥